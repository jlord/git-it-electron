<div id="challenge-desc" class="chal-goal blue-border border-box">
    <p>Forkowanie projektów z GitHub.com i klonowanie ich lokalnie.</p>
</div>

<div class="chal-background light-blue solid-box">
    <h2>Forki</h2>
    <p>Jak dotąd utworzyłeś projekt lokalnie i wypchnąłeś do repozytorium na GitHub.com, ale to tylko połowa zabawy!
        Druga połowa to współpraca z innymi ludźmi nad innymi projektami.</p>

    <p>Kiedy <strong>forkujesz</strong> repozytorium, tworzysz jego kopię na swoim koncie GitHub. Twoja sforkowana
        kopia zaczyna życie jako repozytorium <strong>zdalne</strong> - istnieje po prostu na Twoim koncie GitHub, nie na
        Twoim komputerze. Forki są używane do tworzenia własnych wersji projektu (ta dywersja od oryginału jest jak
        wybranie drugiej drogi na skrzyżowaniu) lub współpracy nad nim (jak łatanie błędów czy nowe funkcjonalności).</p>

    <p>By pobrać sforkowane repozytorium ze swojego konta GitHub na swój komputer należy je <strong>sklonować</strong>.
        Klonowanie powoduje skopiowanie repozytorium zdalnego na Twój komputer w celu umożliwienia pracowania lokalnie.</p>

    <img src="../../../assets/imgs/clone.png"
         alt="Diagram przedstawiający repozytorium z GitHuba skopiowane na Twoje konto GitHub i następnie skopiowane stamtąd na Twój komputer."
         width="100%">
</div>

<div class="chal-step blue-border border-box">
    <h3>Forkowanie repozytorium Patchwork</h3>
    <p>Projekt nad którym pochylimy się tym razem znajduje się pod adresem <a href="http://github.com/jlord/patchwork" target="_blank">github.com/jlord/patchwork</a>.
        Przejdź na tę stronę i kliknij przycisk 'Fork' w górnej prawej części widoku. Kiedy animacja forkowania się zakończy,
        będziesz posiadać kopię repozytorium na swoim koncie. Skopiuj adres HTTP z paska
        adresu swojej przeglądarki, to jest adres Twojego forka na serwerach GitHuba.</p>
    <!-- TODO write address for user here -->
</div>

<div class="chal-step blue-border border-box">
    <h3>Klonowanie forka lokalnie</h3>
    <p>Teraz za pomoca terminala sklonujesz repozytorium na swój komputer. Nowy folder zostanie automatycznie utworzony
        by przechować repozytorium, więc nie ma potrzeby tworzyć go samodzielnie. Upewnij się jednak że nie klonujesz go
        do folderu w innym repozytorium!</p>

    <p>Upewnij się zatem, że <strong>nie</strong> jesteś w folderze 'hello-world' z poprzednich wyzwań. By wycofać się z niego
        w celu sklonowania forka, podążaj za poniższymi krokami:</p>

    <p>Wycofaj się z folderu 'hello-world':<br><span class="inline-tip">Rada: dwie kropki oznaczają przejście do katalogu o 1 poziom wyżej</span>
    </p>
    <p><code class="shell">cd ..</code></p>

    <p>Po wyjściu z folderu zawierającego repozytorium Gita sklonuj swojego forka:</p>
    <p><code class="shell">git clone &#60;URLDOGITHUBA&#62;</code></p>

    <p>Przejdź do folderu utworzonego dla Twojej lokalnej kopii forka (w tym przypadku nazwanej 'patchwork').</p>
    <p><code class="shell">cd patchwork</code></p>

    <p>Teraz posiadasz kopię repozytorium na swoim komputerze i jest ona połączona z repozytorium zdalnym (Twojej sforkowanej kopii)
        na Twoim koncie GitHub. Wpisz <code>git remote -v</code> by zobaczyć, że adres forka został już skonfigurowany.</p>
</div>

<div class="chal-step blue-border border-box">
    <h3>Łączenie z oryginalnym repozytorium</h3>

    <p>Co jeśli oryginał sforkowanego repozytorium się zmieni? Chcesz przecież mieć możliwość <strong>pobierania</strong> zmian,
         które pojawiły się w oryginale. Dodaj zatem kolejne odwołanie do repozytorium zdalnego, tym razem do oryginału <a
                href="http://github.com/jlord/patchwork" target="_blank">github.com/jlord/patchwork</a>.</p>

    <p>Możesz nazwać odwołanie do tego repozytorium jak tylko zechcesz, aczkolwiek typową nazwą funkcjonującą w społeczności jest 'upstream';
         skorzystajmy zatem z tej konwencji.</p>

    <p><code class="shell">git remote add upstream https://github.com/jlord/patchwork.git</code></p>

    <p>Aby mieć pewność że połączenia ze zdalnymi repozytoriami skonfigurowano poprawnie wpisz <code>git remote -v</code> w celu wypisania 
        listy przechowywanych adresów. <b>Powinieneś mieć odwołanie nazwane 'origin' referujące do Twojego forka oraz 'upstream' 
            referujące do oryginalnej wersji repozytorium.</b></p>
</div>

{{{ verify_directory_button }}}

<div class="chal-tip grey-border border-box">
    <ul class="no-list-style">
        <li><strong>Dodawanie repozytorium zdalnego</strong></li>
        <li><code class="shell">git remote add &#60;NAZWAZDALNA&#62; &#60;URL&#62;</code></li>
        <li><strong>Zmiana adresu repozytorium zdalnego</strong></li>
        <li><code class="shell">git remote set-url &#60;NAZWAZDALNA&#62; &#60;URL&#62;</code></li>
        <li><strong>Wyświetlanie listy repozytoriów zdalnych</strong></li>
        <li><code class="shell">git remote -v</code></li>
    </ul>
</div>
